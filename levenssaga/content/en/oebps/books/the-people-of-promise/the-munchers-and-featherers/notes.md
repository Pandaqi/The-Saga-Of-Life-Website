---
title: "Notities"
weight: 11
---

Toen dit verhaal pas halverwege was, wist ik al dat ik het bijna volledig opnieuw moest schrijven. 

Dit verhaal gaat natuurlijk over _jagers en verzamelaars_. Het voorstadium van wat wij "beschaving" zouden noemen, welke overigens véél langer duurde dan dat menselijke beschaving bestaat. Het probleem? We _weten_ dus niet zoveel van deze wereld. Wat we wél weten is eigenlijk vrij simpel en niet zo spectaculair, waardoor het moeilijk was om te zetten in een verhaal.

Anderzijds is dit een erg zwaar of "duister" verhaal. Ik heb getwijfeld of ik dat wel moest doen en er veel met anderen over gesproken. Uiteindelijk koos ik toch om het verhaal zo te schrijven, omdat het ten eerste beter was voor het verhaal, en ten tweede simpelweg realistisch is. 

De natuur is ongelofelijk wreed op veel manieren. Mensen zijn in staat om het minder wreed te maken ... maar ook heel goed in staat om het nóg wreder te maken. De geschiedenis van menselijke beschaving is een lang pad vol met bloed en pijn.

Dus dit verhaal begint deze cyclus met, in mijn ogen, de belangrijkste vraag: _zijn mensen van nature gewelddadig en wreed, of is dit een (vermijdbaar) gevolg van onze geschiedenis?_

## Jagers en Verzamelaars

De naam zegt eigenlijk alles. De vroegste mensachtigen verkregen hun voedsel op twee manieren:

* De mannen jaagden op dieren voor vlees.
* De vrouwen en kinderen verzamelden "stilstaand voedsel" in de vorm van bessen, noten, fruit.

Zodra ze het voedsel uit hun huidige omgeving hadden gehaald ... trokken ze door naar de volgende plek. Ze hadden nauwelijks spullen of hutten, want ze bleven niet op dezelfde plek.

Het algemene idee is dat deze levens kort en wreed waren. Maar bewijs toont aan dat ze het eigenlijk best goed hadden. Deze mensen waren vaak _gezonder_ dan de moderne mens, met een meer gevarieerd dieet, en veel meer vrije tijd. Die vrije tijd besteedden ze dan ook aan tekenen, verhalen vertellen, muziek maken, en meer.

Deze levens waren vooral _onvoorspelbaar_. Ja, als jij toevallig met je stam een groep roofdieren tegen het lijf liep, was de kans op overleving klein. Als je pech had en een ramp je voedselbronnen wegspoelde, was je kans op overleving klein.

Voedsel zoeken was de enige vereiste in hun leven. Dus iedereen had dezelfde taak: voedsel zoeken. En als ze genoeg voedsel hadden? Tja, dan had je de rest van de dag / week / maand vrij om te doen wat je wilde!

Toen agricultuur werd uitgevonden---het vermogen om méér eten te maken dan nodig en het op te slaan---gingen de gezondheid en vrije tijd van mensen dus juist achteruit. Bovendien, zoals het verhaal aantoont, maakte dit het mogelijk om _machtsverschillen_ te krijgen en dus anderen als onderdanig of slaaf te laten functioneren.

## Waren de eerste mensen gewelddadig?

En daarmee komen we bij de hamvraag. Wederom hebben de meeste mensen de algemene aanname dat de eerste mensen brute stammen vormden die vaak met elkaar vochten of oorlog voeren.

Bewijs, echter, blijft grotendeels uit.

Er is nauwelijks iets te vinden over grote oorlogen of gevechten tussen verschillende stammen van jagers en verzamelaars.

De meeste stammen waren (verre) familie van elkaar. Ze zouden met elkaar hebben kunnen praten, misschien kort samen reizen of eten uitwisselen, maar verder niks. 

(Sterker nog, de eerste _beschavingen_ zijn ook grotendeels gedocumenteerd als vredige stammen die niet eens wapens hadden. Niet geheel verrassend, gingen ze dan ook ten onder toen een andere stam langskwam die wél wapens had ...)

De meeste moorden of gevechten waren één op één, terug te leiden tot een ruzie of conflict tussen twee specifieke mensen---meestal mannen met een ruzie over een vrouw. In andere gevallen was het een conflict over voedsel of territorium, net zoals dieren daarover zouden vechten.

Eigenlijk is het enige terugkerende element "wraak". Het idee dat, als jou onrecht wordt aangedaan of als jij boos bent, je wraak _moet_ nemen op een gemene manier. Mensen kunnen het gewoon niet laten. 

Zodra één iemand een andere stam iets had aangedaan, namen ze wraak door iets _terug_ te doen, waardoor die eerste stam weer wraak moest nemen ... en zo krijg je een cyclus die dus nooit stopt.

Een cyclus die eigenlijk vandaag de dag nog steeds bezig is. De meeste oorlogen zijn niets dan een keten van "maar zij deden iets stoms, dus wij moesten wraak nemen en terugvechten".

Dit verhaal, net zoals onze geschiedenis, geeft geen duidelijk antwoord. Zijn de mensen van nature gewelddadig en wreed, een fout in hoe ons brein werkt? Of is het een gevolg van dingen die zijn gebeurd of aangedaan? Of is het simpelweg een constante onder alle dieren?

Hopelijk is dit verhaal informatief én zet het lezers aan het denken.

## Over de locatie

Dit verhaal speelt af in "Schola", wat mijn naam is voor India en het gebied eromheen. De Indusrivier is een belangrijke rivier die hier liep en in volgende verhalen belangrijk wordt, want ze denken dat hier toch wel de allereerste beschavingen begonnen.

De Mammoeten kwamen vooral voor in Noord-Amerika en Azië, dus het klopt dat ze op deze plek zouden zijn. Ook klopt het dat de mensen waarschijnlijk de wereld over zijn gestoken tijdens ijstijden waarin ze over de zee konden lopen. 

Bovendien is dat de reden waarom wij warme kleding al _heel lang geleden_ hebben uitgevochten. Wij hadden breinaalden voordat we andere gereedschappen hadden ;)

Ook is het waar dat daarna het klimaat over lange tijd flink opwarmde. Zo kan het dus dat we in dit verhaal een redelijk koud bos hebben waarin mammoeten rondlopen, maar het volgende verhaal---rond hetzelfde gebied---heeft een bijna tropisch klimaat!

## Personages

* **Kesho** (Gosti): bijna volwassen, mist een arm. Wil heel graag jagen en sterk zijn, maar de handicap maakt het lastig. Raakt verliefd op het comfortabele leven met voorraden en hekken, en daardoor misleid.
* **Jambir** (Gosti; kleiner, zwakker): door de jaguars opgepikt als een soort slaaf. Door jarenlang in veiligheid te leven weet hij niet meer hoe hij zelf moet jagen of overleven. Dus hij moet wel doen wat wordt opgedragen, anders krijgt hij geen eten. (Vele andere Gosti zitten in dezelfde problemen). Wil vanaf het begin af aan zijn eigen stam vernietigen en de andere stam helpen, met alle gevolgen van dien.
* **Farshar** (Gosti): vader van Kesho en Misha. Vrij duidelijk de grootste en sterkste van de hele groep, en neemt dan ook automatisch een leiderrol op zich. Wat harder en agressiever dan de rest van Asha.
* **Misha** (Gosti): dochter Farshar. Vind dat ze ook zou moeten jagen en laten zien hoe sterk ze is. Een gewelddadig vuur brandt in haar. Het komt eruit als Jambir---een Gosti die ze steeds leuker vindt---iets overkomt, met alle gevolgen van dien.
* **Jagu**: dikke jaguar, koning van Jagustam. Niet per definitie vijandig of dom, maar ook nooit echt vriendelijk of verstandig. Heeft twee kinderen (prins en prinses) met serieuze afwijkingen vanwege incest.

Verder heb je nog Helera (vrouw Farshar), Murfa (ander stamlid origineel van andere familie)

De twee stammen zijn.

* **Ashastam**: ongeveer 30 wezens, jagers en verzamelaars. Collectie van verschillende diersoorten. Niemand mag de baas zijn, alles doen ze samen, voornamelijk familie van elkaar.
* **Jagustam**: alleen maar _jaguars_. Zetten een steeds groter gebied af met hekken en halen het dan helemaal leeg. (Om al het voedsel op te slaan, dankzij magie die ze hebben gekregen van Eeris.) Leven vooral van visvangst, zoals de meeste diersoorten in die tijd. Ze hebben kleinere diersoorten---voornamelijk Gosti---gemaakt tot slaven die al dit jagen voor hen doen.

