---
title: "Waar moet ik beginnen?"
type: "about"
---

Welkom bij De Levenssaga! Fijn dat je in deze fantastische, rijke wereld wilt duiken. Maar het voelt wel een beetje overweldigend, of niet? Zo'n raamvertelling als dit, opgebroken in veel kleine verhaaltjes, maakt het veel toegankelijker en sneller te lezen, maar zorgt ook dat er geen duidelijk begin of eind is.

Deze pagina zal je helpen.

## Voor de dappere: begin ergens

In theorie kan je **overal** beginnen. Alle verhalen staan op zichzelf. Als informatie van andere verhalen essentieel is, wordt het opnieuw genoemd in de tekst. Vanzelfsprekend probeer ik elk verhaal even waardevol, interessant of leuk te maken.

## Voor de praktische: voorverhalen

In de praktijk, echter, houden veel mensen er niet van om met onzekerheid een verhaal te beginnen. Onzeker of ze wel genoeg achtergrond kennen. Onzeker of ze het wel volledig begrijpen of genieten zonder bepaalde voorkennis over een karakter.

En ja, sommige verhalen _zijn_ meer verbonden met de rest dan andere. Om je daarmee te helpen geef ik een lijst van **voorverhalen** bij de informatie sectie van het boek. Deze bevat doorgaans één of twee verhalen waarvan ik denk dat ze het meest behulpzaam zijn om te lezen _voordat_ je aan dit verhaal begint.

Doorgaans zal dit simpelweg op chronologische volgorde zijn, want dat is toch het handigst. (Verhalen van cyclus 1 worden weer relevant in cyclus 2, maar niet in omgekeerde richting.)

## Voor de nieuwkomers: Starter verhalen

Maar zelfs dan heb je een plek nodig om te _beginnen_. Een eerste verhaal. Een introductie of ingang tot De Levenssaga.

Hiervoor maakte ik de [Starter](/nl/genre/starter) categorie.

Het bevat verhalen die ik zou aanmerken als een goede "starter". Ik richt op één Starter verhaal per cyclus.

Deze verhalen leunen niet of nauwelijks op voorgaande verhalen of kennis. Ze zullen gaan over iets dat cruciaal en kernachtig is voor De Levenssaga, zodat je meteen de best mogelijke introductie hebt tot de wereld en wat je kunt verwachten. Het zijn ware starters, met gebeurtenissen die _leiden_ tot vele andere verhalen.

Dus, in conclusie: **onzeker waar te beginnen? Kies een Starter verhaal!**