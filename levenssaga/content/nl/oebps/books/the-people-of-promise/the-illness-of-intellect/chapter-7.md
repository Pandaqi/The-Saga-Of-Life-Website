---
title: Middernachtmerrie
weight: 7
---
Catia moest achterblijven. Ze was te ziek om in alle haast mee te rennen naar het ziekenhuis. Felicia tilde haar de hele weg terug naar het huis, een inspanning die bijna haar rug brak, en rende daarna weer terug. Ze had veel te weinig gegeten hiervoor en---

Toen ze met bonkend hart de ziekenhuistent instapte, wist ze al dat het misschien te laat was.

Dormas' ogen waren gesloten en hij bewoog niet meer. Zijn heler nam langzaam afstand en legde haar apparaten weg. Met een vernietigende blik pakte ze de halfvolle kom met bier van het kastje en gooide het weg in de modder.

"Wegwezen," zei ze. "Dit bed moet vrijgemaakt voor de volgende---"

"Nee," fluisterde Felicia. "Misschien kan ik nog een medicijn---laat me---"

Ze beukte een weg door de groep en kwam tot stilstand tegen Dormas' bed van stro. Haar poten voelden aan zijn borst. Geen hartslag. Ze streelde zijn zachte vacht, maar het lichaam werd al stijf en koud.

Fonza trok haar achteruit. Had ze haarzelf verraden? Nee, de woede van de vos was gericht op de heler. "Prutsers! Jullie kunnen niks! Zelfs een _heks_ had het nog beter gedaan! Denk maar niet dat we hiervoor gaan betalen!"

De heler negeerde het. Ze was het vast gewend. Ze wachtte ongeduldig totdat de groep Dormas meenam op hun schouders.

"Wat ... wat gebeurt er met hem?"

"We begraven hem zelf ergens in het bos," zei Fonza.

"Maar hij was lid van de kerk. Hij moet toch een mooi plekje op de begraafplaats---"

"Dat kunnen we niet betalen, kind." Fonza keek vernietigend. "God is duur."

Felicia was te geschokt om te bewegen. Dit was onnodig. Compleet onnodig. Dormas had kunnen leven. En nu ... en nu ...

Mocht ze wel in zijn huis blijven? Haar beschermengel was weg. De enige reden dat ze niet doodziek met Catia ergens in de goot lag.

Hoewel, Catia had gewoon ouders die haar nu zochten. Zij had _niemand_.

De kerkklok vlakbij sloeg middernacht. Nog een paar uur en ook Owuit zou de doodstraf krijgen.

Hij zou haar toch een veilig huis bieden? Zonder dat ze daarvoor hoefde te liegen en bedriegen? 

Ze rende richting het kasteel van de landheer. Ze wist alleen dat ergens onderin de kerkers zaten, meer niet. De angst om te laat te komen, om nog iemand te falen, drukte voor nu haar tranen weg. Ze kwam uit de familie Felix---een familie van _helpers_. 

Onderweg rukte ze links en rechts bloemen uit de grond. Uit de afvalbakken van winkels kon ze veel brandbaar materiaal halen. Ze had het niet bepaald veel geoefend, maar deze ingrediënten zouden samen iets moeten maken dat leek op een bom. 

Ze bereikte de uiterste muren rondom het paleis.

Haar lichaam was opgebrand. Zoveel rennen en zoveel problemen. Ze leunde lange tijd tegen de muur, onder de volle maan, voordat ze in een paal klom. Bovenin hing een glazen lantaarn met daarin een vlam. Het enige flauwe licht in de nacht, zelfs in deze drukke stad. 

Ze bracht haar bom richting de vlam. 

"Dat zou ik niet doen als ik jou was," zei een stem boven haar. Kraaien!

De volgende leugen stond klaar. Het smoesje vormde in haar hoofd, terwijl ze heel langzaam opkeek. Door angst, maar ook door haar bevroren nek die niet meer wilde meewerken.

Maar bovenop de lantaarn stond Owuit---vogelvrij.

"Ik kan mezelf bevrijden, dankjewel," zei de uil, nu met enkele gaten en verwondingen tussen zijn veren. Hij wisselde naar een grotere bril. "Het Boek der Betekenis heeft mij geleerd hoe alle sloten werken."

"Wat kan je niet?"

"Gelukkig zijn," reageerde Owuit met schokkende eerlijkheid. 

Hij nam Felicia vaderlijk in zijn vleugels. "Je verliest je ouders op vreselijke wijze, en toch klim je hier in een paal om _mij_ te redden? Je hebt genoeg gedaan Felicia. Het is tijd dat iemand jou hielp."

"Ik heb _niks_ goeds gedaan. Door mij is een onschuldige hond in de Rivier gegooid! Door mij---"

"En al die anderen die medeplichtig zijn verliezen er geen slaap over. Hoe kan ik nou leven in een wereld waarin dat soort dingen gebeuren ... en nog gelukkig zijn?"

Felicia wist het antwoord ook niet. Ze viel bijna in slaap, terwijl hij haar meenam door de koude avondlucht, terug naar het huis van Dormas.

Ze had maar één vraag. "Waarom loog je over---"

"Ik krijg tenminste een rechtszaak en heb kans te winnen. Jou, Felicia, hadden ze meteen een dodelijk Heksenproces gegeven. Nee, denk niet dat de waarheid je iets gaat brengen in deze tijden."

"Deze tijden?"

Owuit stopte kort op een scheef dak. Ze dacht dat hij even wilde uitrusten, maar hij drukte zich plat tegen een schoorsteen om te schuilen voor een zwerm Kraaien.

"Het was niet altijd zo. Vroeger lagen de meeste steden hier er véél beter bij, met meer kennis, meer gelijkheid, meer alles."

"Hoe kan dat nou

"Iedereen denkt maar dat kennis voor eeuwig is," zei Owuit. "Zodra iets is uitgevonden, nou, dan zal iedereen voorgoed van die uitvinding kunnen smullen! 

Hij zette zijn vlucht voort, terwijl de kerkklokken twee uur sloegen. "De waarheid is precies andersom. Oude beschavingen wisten medicijnen die wij niet meer kennen. Oude beschavingen hadden riolering, wij niet meer. Kennis _verdwijnt_ als het niet wordt gebruikt en behouden, elke dag opnieuw."

"Wist ik maar hoe ik Catia kon genezen," mompelde ze tegen zijn warme veren. "Hadden we maar meer kennis daarover. Nu."

"Je wilt niet meer kennis," zei Owuit bitter. "Het is een vloek. Als je meer kennis had gehad ... dan had je weken geleden al geweten dat Catia ongeneesbaar is. En toen direct alle hoop verloren."

"_Wat?_" 

Owuit landde op het dak van het huis. Ze zochten de omgeving af. Geen verdachte figuren, geen Kraaien op de wacht. Het was doodstil. Waarschijnlijk was Fonza nog altijd bezig met Dormas een laatste rustplek geven.

Ze klommen omlaag---en hun ongelijk werd bewezen.

De deur stond open op een kiertje, het zwakke slot versplinterd dankzij een flinke beet.

@TODO: Laatste stukje, creepy naar binnen, daar is Catia gegijzeld door de rest van de groep (die naast een ketel staan met het volgende borrelende medicijn ofzo) => Hoe eindigt het?



Zwarte kat, kraai, hond, uil, paard/eenhoorn, giraffe, vleermuis, olifant, griffioen?

@TODO: Ook laten zien dat groepsdruk juist weer goede dingen kan veroorzaken, zoals iemand overtuigen om zich te gedragen (aardiger zijn, stoppen met pesten, etcetera) 
* Misschien dat nu heel veel mensen dus de landheer gaan lastigvallen over die Heksenprocessen enzo. Dat hij zich er eerst niks van aantrekt en het ontwijkt, totdat het zó vervelend en zó constant wordt, dat hij wel iets moet toegeven.
* Of misschien heeft Owuit echt ongelofelijk veel dieren genezen in zijn tijd, dus een groot deel van de wezens die achter hem staan zijn oude patiënten (die *weten* dat hij andere methodes gebruikt)?

@TODO: Een punt over dat, op dit moment, dat hemelse rijk van Owuit nog niet echt kan bestaan. Vanwege gebrek aan kennis, gebrek aan grondstoffen, technologie, etcetera. Maar dan later, in periode 9 hebben mensen _alles_ ... en het bestaat nog steeds niet echt.