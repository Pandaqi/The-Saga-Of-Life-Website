---
title: "Notities"
weight: 11
---

De twee beschavingen uit dit verhaal zijn gebaseerd op de **Harappan** (Indus Valley Civilization) en **Sumer** (een grote beschaving in Mesopotamië). Zoals altijd is het grootste deel correct, maar zijn sommige dingen aangepast voor het verhaal.

Allebei worden gezien als de eerste beschavingen ter wereld. Ze handelden intensief met elkaar, hoewel ze in het echt veel verder uit elkaar lagen dan dit verhaal doet vermoeden. Die handel gebeurde inderdaad met primitieve methodes, zoals symbolen in klei, omdat ze allemaal niet elkaars taal spraken. Eén van de redenen dat we dit _weten_ is omdat we bijvoorbeeld metalen vonden bij de Harappan die totaal niet in de omgeving voorkwamen, maar wel bij Sumer.

Ook zijn er geen wapens gevonden in de overblijfselen van Harappan, terwijl we vele wapens vonden bij alle andere beschavingen. Dit suggereert dat ze compleet vredig waren.

Ander bewijs, echter, toont aan dat deze beschaving richting het einde meer trauma en wonden had dan alle andere beschavingen. Ofwel er was wapenloos geweld binnen de beschaving, ofwel er was enorm veel conflict maar het gebeurde op een plek of manier die we nu niet meer kunnen achterhalen.

De Indus rivier is de reden waarom Harappan toch zo groot en succesvol kon worden. Die overstroomde op betrouwbare wijze en ververste hun landen. Ze hadden een overvloed aan eten en grondstoffen en hielden met hun handel zo'n beetje alle beschavingen overeind.

De andere twee grote rivieren van toen---Tigris en Euphrates in Mesopotamië---deden waar ze zin in hadden, waardoor veel beschavingen rondom die plek constant moesten vechten voor hun bestaan als de natuur tegenwerkte. Het heeft waarschijnlijk meegespeeld in hun evolutie van wapens en oorlogvoering.

Het belangrijkste feit, echter, is dat we pas sinds kort weten van de Harappa en hun schrift niet kunnen ontcijferen. Het kan dus goed dat over twintig jaar iets wordt ontdekt wat het hele idee van een "vredige beschaving" teniet doet. Of dat we hun schrift eindelijk begrijpen en vele trotse verhalen vinden over alle steden die ze hebben platgebrand.

Ook hebben ze dus geen schrift waarin ze hun eigen naam aangeven. Hun naam komt (zoals traditioneel) van de eerste stad die van hen is gevonden: Harappa. De alternative naam is _Indus Vallei Beschaving_, maar hun gebied was zo groot en omvatte andere belangrijke rivieren, dat het een enigszins incorrecte naam is.





De Arkadi zijn een mengsel van het Akkadische Rijk en de Assyriërs die later daaruit voort vloeiden. In deze tijd waren er zóveel verschillende kleine beschavingen (die heel kort of heel lang bestonden), dat ik ze samenvoeg om het verhaal simpel en gestroomlijnd te houden.


## Personages

Dit is een kort overzicht van de relevante diersoorten.

**Indus**:
* Meeste zijn wolven. (Ook is veel bedolven onder duiven.)
* Prebuha's familie zijn luiaards.
* Larsham + Larsh (Gebiedsleiders) zijn hyena's
* Kleischepper + Welpon (zoon) zijn echidna, een soort stekelvarken
* Megitas is een Gosti (door migratie lang geleden hier gekomen)

**Sumiser**:
* De meerderheid is Gosti of katachtigen.
* Maar vooralsnog leeft hier van alles door elkaar, want alle beschavingen in dit gebied zitten ongelofelijk dicht op elkaar (en pikken elkaars land steeds in)
