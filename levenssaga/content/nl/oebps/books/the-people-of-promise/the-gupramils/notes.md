---
title: "Notities"
weight: 11
---

Eigenlijk probeer ik elke cyclus van de Levenssaga alle mogelijke kanten van één (belangrijk) onderwerp te laten zien. Dit verhaal ontstond in eerste instantie uit die gedachte.

De meeste mensen zijn tegen oorlog en vechten, of strijd in het algemeen. Wie wil er nou meer doden en meer pijn? Maar toch ... kan oorlog en vechten _goed_ zijn. Het kan gedaan met nobele intenties. Het kan gedaan om jezelf te verdedigen. Het kan stopgezet zodra het te ver gaat.

Zo kwam ik de twee waargebeurde verhalen op het spoor van Chandragupta en zijn kleinzoon Ashoka. Absolute leiders en oorlogsvoerders die op een interessante manier ermee omgingen. Het feit dat dit ook nog in India plaatsvond---waar de vorige twee verhalen ongeveer afspeelden---maakte dit de definitieve keuze. 

(In Europa en Amerika vinden we het leuk om te denken dat alles bij ons begon, maar Azië is toch echt op vrijwel alle manieren de bakermat van beschaving geweest. De Chinese dynastie had al epische verhalen geschreven voordat het Romeinse Rijk werd bedacht.)

Het verhaal van Chandragupta die India verenigde---nadat alle losse provincies en steden constant met elkaar vochten---is waar. Dat hij ging vasten uit verdriet voor zijn onderdanen (en daaraan stierf) is waar.

Het verhaal van Ashoka die genadeloos alle tegenstanders in India afslachtte, totdat hij plotseling daarmee stopte en bijna compleet omkeerde, is waar. Een van de weinige voorbeelden uit de geschiedenis van een grote leider die daadwerkelijk leerde van fouten, nieuw inzicht kreeg, en zijn best deed om oude fouten te corrigeren.

Rond deze tijd spreekt men over het "Gupta Empire" en de "Gouden Eeuw van India". Hoewel zo'n term als gouden eeuw vaak het verkeerde idee geeft---er was echt nog wel een hoop mis in die beschaving---is het toch passend. India was relatief gezien enorm open en vredig, waardoor ze veel vooruitgang konden boeken met uitvindingen en wetenschap. Ashoka stond zelfs andere geloven en filosofieën toe, wat echt behoorlijk zeldzaam was.

Totdat, zoals het verhaal ook aangeeft, de Hunnen overal overheen liepen. Daar krijg je snel meer over te lezen ...

En ja, de Tamil hebben echt een legende over dat de drie koningen nooit worden overwonnen. En de Tamilcultuur leeft nu nog steeds, op dezelfde manier, op dezelfde plek in de punt van India.

Daarbuiten heb ik natuurlijk veel dingen veranderd of erbij verzonnen, om het verhaal interessanter of gestroomlijnder te maken. Doe vooral zelf meer onderzoek over deze bijzonder personages en tijdperken als het je interessant lijkt.

## Personages

* **Gupra** (Olifant): geïnspireerd door echte persoon _Chandragupta_. Is geobsedeerd met Schola veroveren met een nobel doel: het verenigen en de levens van iedereen verbeteren. Is zodanig bezig met de welvaart van zijn wezens dat hij uiteindelijk vast en sterft uit solidariteit.
* **Ashorra** (Olifant): geïnspireerd door de echte persoon _Ashoka_. Kan al van jongs af aan de Dood zien van anderen, en zijn eigen Dood luid en duidelijk horen. Dat maakt hem gek en geeft de indruk naar buiten dat hij totaal niet te vertrouwen is. Over tijd, door het verliezen van grootvader en daarna zijn liefde, leert hij de betekenis hierachter en keert zijn wraakgevoelens ondersteboven.
* **Marili** (Olifant): een prachtige en vaardige olifante van de Tamli. Wordt gedwongen in haar relatie met Ashorra, maar houdt uiteindelijk misschien wel meer van hem dan hij van haar. Totdat ze het genoeg tijd heeft gegeven en opgeeft.
* **Mero** (Tijger): lange tijd commandant (en tweede belangrijkste persoon) van Gupramils leger. Wordt neergezet als de eigenlijke opvolger van Gupra, omdat ze Ashorra echt niet vertrouwen. Totdat Ashorra hem in een vlaag van woede doodt. 
* **Ardex** (Sabeltandtijger): onze favoriete oudste godenzoon.
* **Alixader de Reus** (Sabelminotaurus): geïnspireerd door de welbekende _Alexander de Grote_. (Hij heeft daadwerkelijk iets te maken met dit verhaal, maar ik wilde hem ook alvast opzetten voor later.)

De drie Tamli koningen natuurlijk. Neushoorns die zwemmen in goudstukken, handelaars, hoeven niet meer grond, maar willen wel hun eigen volk verdedigen. Hebben een rare magische bescherming waardoor ze nooit worden overwonnen.

* **Are** (Neushoorn): ietwat kinderachtig en speels, maar kan het nog onderbouwen met gezond verstand en vaardigheid (vooral qua vechten) waar nodig.
* **Beeris** (Neushoorn): oudste, slimste, meest serieuze, neemt de leiding wanneer dat nodig is. Grootste leger, meest diplomatisch en daadkrachtig.
* **Candya** (Neushoorn): erg kinderachtig, neemt niks serieus, de jongste.

<!---
Dieren rond dit gebied
* Buffalo
* Olifant
* Pauw
* Tijger
* Neushoorn
* Geit
* Rund (Zebu?)
* Koe
* Leeuw
--->