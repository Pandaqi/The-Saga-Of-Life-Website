---
title: "Notities"
weight: 11
---

Toen de Levenssaga al een tijdje bezig was, besloot ik dat ik de "origin story" van de goden wilde plannen. Elke god moest ergens een verhaal hebben waarin diegene werd geboren en diens speciale kracht kreeg. Omdat deze dingen helemaal aan het _begin_ van de tijdlijn zouden gebeuren, was het wel handig als ik even vastlegde hoe dat gebeurde, voordat ik allerlei gaten in de tijdlijn kreeg later!

Zo ontstonden de plannen voor verhalen vanuit de oppergoden en hun Hemelpaleis. Dit was de allereerste, omdat Ardex het eerste kind was, maar ook omdat ik hiervoor meteen de beste ideeën had.

Zijn jeugd, kracht en persoonlijkheid zijn allemaal nogal belangrijk geweest in de uiteindelijke _verbanning_ van de hele familie. Dé gebeurtenis waarmee de hele Levenssaga voor mij begon, nu meer dan tien jaar geleden.

Zodoende had ik al een stappenplan klaarliggen voor dit verhaal, en dat heb ik (voor de verandering) eigenlijk zonder veel problemen omgezet naar het volledige verhaal!

Het meest lastige onderdeel is eigenlijk hoe je zulke goden moet neerzetten. Je hebt erg de neiging om ze _menselijke_ gedaantes te geven en een _menselijke_ manier van praten, handelen, bewegen, fronsen, etcetera.

Maar het zijn goden! Ze kunnen er uitzien als van alles! Misschien _hebben_ ze niet eens een gedaante! (Hetzelfde probleem bestaat natuurlijk met het Hemelpaleis.)

Na enkele pogingen besloot ik toch om hen erg menselijk te maken. Het las veel makkelijker en zorgde dat je beter in het verhaal kwam. Als ik hen té anders maakte, werd je steeds afgeleid door hoe "raar" het was, waardoor het eigenlijke verhaal een beetje werd ondergesneeuwd.

Het zijn duidelijk goden. Ze veranderen van gedaante, hebben nonchalante magie, zien een paar eeuwen als "een fractie van een seconde", etcetera. Maar ze zijn niet extreem fantasy of onmenselijk. Hoewel de verteller in dit verhaal dit enigszins uitlegt als "jij bent een mens, dus jij _ziet_ de goden als soort-van-menselijk".

Dat is ook iets dat ik vanaf dit verhaal (of deze hele cyclus) meer wilde doen: de verteller een veel meer expliciete rol geven en het verhaal meer neerzetten als een "legende die aan jou wordt verteld". We zullen zien of deze stijl vruchten afwerpt en blijft behouden richting de toekomst!

## Personages

* **Oeros**: "dé Oppergod", benoemd door Gaia en op troon geplaatst. Gelooft in "Zyme": goden moeten alles zijn beloop laten en zo min mogelijk invloed uitoefenen. Erg machtig in de _negatieve_ krachten (vernieling, weghalen, afbreken)
* **Gaia**: de oppergodin. Kan alleen dingen _maken_ en wil alleen positieve krachten voor haarzelf houden. Is doodsbang voor de voorspelling dat één van haar kinderen het monster zal zijn dat het universum eindigt.
* **Ardex**: onze bekende god van vuur en dood, in de jaren van kind tot volwassene.





## Notes / @TODO

@IDEA: Zijn aanval op Gaia zorgt ervoor dat Bella geen eigen krachten heeft en veel minder sterk is dan de andere goden. Haar wijsheid is vooral zelf aangeleerd door hard werken enzo.

@TODO:
* Eerder zo'n principe van "_Geen leven zonder dood._" die van Oeros of Ardex kan komen. Dáár beginnen die filosofische principes in eerste instantie.
* Meer vanuit Ardex' beleving, gedachten en persoonlijkheid? => Meer "happy family" idee, van jaren waarin Ardex lekker opgroeit en speelt met zijn ouders?
* Gaia meer kwaadaardig neerzetten, in ieder geval vanuit Ardex, om zijn haat te voeden en het gevecht logisch te maken
* Het besef van Ardex dat "het gaat om reis, niet eindbestemming" meer laten zien en meer tijd geven. (Hoewel dat sowieso rest van de cyclus nog terugkomt.)
* Gaia's gedeelte van het paleis (met water, rivieren, bruggen, etcetera) eerder een keer noemen?

@TODO: Noemen dat het universum nu nog zo jong is, dat het nog steeds uitdijt, maar ook dat het heel warm is overal en stofjes (zoals zuurstof) overal rondzweven. (Dit zorgt ervoor dat de eerste levensvormen zomaar kunnen rondlopen zonder atmosfeer of misschien zelfs door de ruimte kunnen reizen zonder te sterven. => Dit is vooral voor een later verhaal.)

@TODO: Die tuin van Gaia heet _Eden_?