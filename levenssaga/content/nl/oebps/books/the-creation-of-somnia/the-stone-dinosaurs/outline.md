---
title: "Outline"
weight: 12
---

## 1. De Rivier

Mami heeft dorst en wacht bij de rivier. De Kleindieren hebben een soort afspraak: één iemand komt uit de schuilplaats. Geen dino die aanvalt? De rest komt ook. (En anders is het einde verhaal voor die ene.)

Maar Mami is onzeker en heeft geen groep waarbij ze hoort. (Ze is wel een Gosti, maar haar familie heeft haar verlaten.)

Dus ze gaat te laat, botst tegen een dino op (Donte). Maarja, de "afspraak" geldt, dus alle andere Kleindieren zien dit als een reden om weer te verschijnen.

In de chaos valt Donte om, met dode of verwonde Kleindieren als gevolg. Mami breekt haar achterpoot.

De rest is boos op hen. Donte neemt haar op zijn rug. (Donte is een planteneter, een dromer, hoort niet echt bij de rest van de kudde.)

Dan is het mistig: een wolk (Willi) is dichtbij de grond beland. Waarom? Raar nieuws: een panda die zei dat er een asteroïde op de dino's afkwam.

Donte rent weg naar het dinonest om te waarschuwen, Mami op zijn rug.

(Er is een soort tweedeling in de wereld: de machtige Dinosaurussen, voornamelijk de grootste en de vleesters, tegen de Kleindieren, wat, tja, alle anderen zijn.)

## 2. Het Dinonest

Mami en Donte komen in het nest. Ze is onder de indruk en vertelt wat feitjes over dino's: dat ze veren hadden, dat ze uit eieren komen, dat vanaf Donte's rug alles klein lijkt.

Donte denkt dat hij de dino's kan overtuigen, Mami mee kan nemen en beschermen. Maar zij willen haar opvreten en geloven zijn verhaal over de ondergang niet. (Zeker omdat ze veel samenwerken met wolken en die net hebben verteld dat ze juist nóg strenger moeten zijn voor hun _onderdanen_.)

Rexes noemt dat goden hun eieren hebben gestolen. (Komt niet meer terug in dit verhaal, maar later wel.) Dat ze alleen Kleindieren helpen, dat dino's niet meer bang zijn voor de goden.

Het loopt uit de hand, Donte wordt uit de kudde gezet en vogelvrij verklaard. Hij moet vluchten voor de jagers. Ze rollen langs "De Langnek" (die rivier waarom ze leven) en komen uit bij de Wijze Zee, waar Feria hen boos toespreekt.

## 3. De Levensboom

Ze zijn bij Feria. Ze geneest Mami's achterpoot, neemt hen mee naar de Levensboom (haar troon) middenin de Wijze Zee.

Maar ze is afstandelijk en boos tegenover Donte. Legt uit hoe de natuur uit balans raakt, hoe de dino's inmiddels tot hier zijn verspreid en happen uit haar boom nemen. Ze stuurt Donte weg.

Ze legt uit dat de Gosti de "meest intelligente diersoort" was die ze ooit maakte, "pure wijsheid". En dat zijn ze ook ... op dit moment.

Maar dan fluit ze een melodie ( = een oproep aan haar familieleden om te komen) en haast zich weg, samen met Mami. Zij weten namelijk allang van de asteroïde en haar familie was eigenlijk van plan om hem door te laten.

## 4. De Troon van de Toekomst

Mami belandt bij de troon van de goden, waar ook de rest is (behalve Ardex, die kon niet komen)

Feria vertelt dat de dino's nu _weten_ dat er een asteroïde aankomt. Ze stemmen opnieuw. Mami's angst/haat voor dino's wint toch en ze vertelt dat de asteroïde door moet, maar dat ze wel kunnen _doen alsof_ ze hem tegenhouden. 

De stemming is gelijk. Dan stormen Kleindieren binnen. De dino's zijn bezig aan een opmars richting de godentroon en vernietigen alles in hun pad.

Feria kan niet anders dan de doorslaggevendde stem geven: ze gaan de asteroïde doorlaten.

## 5. Donte's Droom

Donte wandelt met een omweg terug naar het Dinonest. Hij is nog steeds vastberaden om iedereen over te halen en samen te vluchten. Hij ziet zichzelf nog steeds als één van de dinosaurussen.

Het is zo heet en droog (hij loopt al een dag), dat hij toch de rivier opzoekt. Daar treft hij een slagveld aan. Enorm veel dode Kleindieren. Als hij zelf naar het water loopt, valt een grote gehoornde dino hem aan.

Hij verliest bijna, maar dan helpt een tweede dinosaurus hem: Nisah.

Zij legt uit wat er aan de hand is: de wolken zuigen al het water op en weigeren het te laten regenen. Zo moesten de Kleindieren uiteindelijk massaal naar de rivier om te drinken, waar de dino's een valstrik legden. Dat hebben ze langs de hele rivier gedaan.

Langzaam realiseert Dino dat hij misschien niet bij deze groep wil horen. Dat het misschien niet waard is voor hen te vechten.

Want nu is het Dinonest leeg, en Rexes op weg naar de goden in de hoop hen omver te werpen en in hun eentje de baas te worden.

Nisah weet wel heel veel, maar wil niet zeggen hoe ze dat weet. (Zoals dat de goden liegen als ze zeggen onsterfelijk te zijn.)

Hij krijgt een klein beetje connectie met de Kleindieren, maar niet genoeg voor vertrouwen. Het wordt nacht. Hij kan nu de asteroïde zien, als een lichtpuntje hoog aan de hemel. Hij besluit voor zichzelf, en iedereen die met hem mee wil, een vluchtplek te zoeken.

## 6. De boom in

Mami probeert te klimmen, lukt nog niet echt. Ze beschrijft het Spookden: waar de Gosti wonen, gehuld in een soort grijze mist door de slagen van een grote spookvogel die rotzooi de lucht in werpt.

Gaat ernaartoe om te waarschuwen, om weer ergens bij te horen. Maar zij wijzen haar af. (Zij werkt samen met dino's, ze is onhandig, plette hun soortgenoten.)

Maar als ze wegloopt, stormt een dino door het Spookden hen. Zij redt een aantal Gosti's en leert hen om de boom in te klimmen. Maar voordat ze haar kunnen bedanken, is ze zelf al vertrokken. Ze realiseert dat Donte's droom niet zo gek was, als zij ook een beetje aanpassen. Ze krijgt spijt van haar beslissing en wil het omdraaien.

## 7. Donte's Daad

Donte en Nisah rennen door het woud op zoek naar dieren om te redden, om de boodschap te verspreiden. De opbrengst is laag. Totdat ze met een stel hagedissen praten. Onder de Kleindieren is er eigenlijk heel veel geloof in de goden. Zij zorgen voor hen, zij gaan de asteroïde stoppen, etcetera.

Nisah vertelt dat de goden dit niet gaan doen. Anders hadden ze het allang gedaan. Dat vinden de Kleindieren interessant en langzaam krijgen ze steeds meer wezens mee in de groep.

Totdat ze bij de Levensboom zijn. Donte wil Feria overhalen alsnog de asteroïde te stoppen. Zij zegt dat het niet kan, dat ze niet willen spelen met de natuur, dat ze goden zijn en dat normale wezens dat nooit zullen begrijpen.

Maar ze vertelt hen wel waar een veilige plek is en dat de goden daar voor hen zullen zorgen. De groep loopt door, maar Donte en Nisah gaan terug. Hij denkt dat er nog meer dieren te redden zijn, dat het waard is om de goden als baas van de wereld te houden (en niet de wrede dino's)

## 8. De vallende sterren

Mami landt op Donte's hoofd (ze kan al beter klimmen in bomen). Onthult dat zij de goden aanzette tot dit plan, dat ze zich schuldig voelt, maar dat ze denkt dat de goden luisteren als ze nu iets anders zegt.

Dus Donte en zij rennen naar de Troon, waar de goden zichzelf verdedigen tegen de dinosaurussen. De goden houden stand, maar kunnen nooit winnen, want ze blijven te vriendelijk.

Totdat Ardex terugkomt van weggeweest, de boel in de fik zet en de dino's terug jaagt naar de Mond van Din. (Kleindieren vluchten uit dit brandende bos.)

En dan is de asteroïde zo dichtbij dat iedereen het ziet. Rexes weigert omhoog te kijken. De dino's gaan terug naar hun nest. Maar een groep dino's met veren is niet snel genoeg, niet hetzelfde, en blijft achter.

Ze zien de Kleindieren vluchtten op Donte's rug. Zij doen hetzelfde en staan dus toe dat ze _Taxeies_ worden.

En dan slaat de asteroïde in.

## 9. De vuurvlucht

De goden zijn net zo verbaasd. Het begint als een witte cirkel in de verte, maar al snel worden het aardbevingen, overstromingen, de cirkel die hun kant op groeit.

De dino's en de Kleindieren vluchten. Terwijl de ramp steeds dichterbij komt, terwijl de lucht steeds dieper zwart wordt. De dino's met veren ontdekken steeds meer dat ze stukjes kunnen vliegen en gebruiken dat. (Want door scheuren ontstaan hoogteverschillen, brandende meteorieten komen omlaag, de grond is heet.)

De godenkinderen komen eindelijk in actie en doen er alles aan om het tegen te houden en te verzachten.

Mami ziet de "Spookvogels" (de grote gevleugelde wezens die hun Spookden maakten) op tijd vluchten, hoopt ze, denkt ze.

Ze vinden een grot. Iedereen gaat naar binnen ... maar er is niet genoeg plek voor zowel Donte als Nisah. Donte wil held zijn en Nisah binnenlaten.

Nisah denkt het omgekeerde en duwt hem naar binnen. Met hulp van Eeris (godin van de natuur, natuurlijk) maken ze de ingang van de grot potdicht.

Ze wachten in het donker tot de ramp voorbij is. Als ze eruit komen, is de hele wereld een winterlandschap.

## 10. Epiloog

Alle dino's zijn Stenen Dinosaurussen geworden, vanwege het magma dat om hen heen stolde. De Gosti zorgen goed voor Donte, klimmen inmiddels in bomen, en hij denkt dat het is uit schuldgevoel van Mami.

De dino's met vleugels zijn op weg naar het worden van de eerste _vogels_.

De goden vertellen dat ze niet hadden verwacht dat het zo heftig was. Ze hadden maar één keer eerder een inslag (begin Verbannen Familie), en die viel reuze mee, maar het verschil was dat de wereld toen nog geen leven had. De goden hebben spijt. Eeris is pislink en geeft haar familie alle schuld.

Ze besluiten zich meer te mengen, meer tegen de regels van de natuur in te gaan om zo hun wereld te beschermen.

Driekwart van de wereld is uitgestorven. Donte zoekt Nisah, Mami voelt dat ze voorgoed voor de dino's moet zorgen. En de Tweede IJstijd is aangebroken.