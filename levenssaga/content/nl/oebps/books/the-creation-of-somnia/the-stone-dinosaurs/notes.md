---
title: "Notities"
weight: 11
---

Geen zorgen, er komen nog andere verhalen waarin we de dino's terugzien toen ze nog op hun hoogtepunt waren :)

Donte's diersoort zijn _omnivoren_: ze eten zowel vlees als planten. (Het is niet mogelijk dat zijn vader een vleeseter is maar een kind krijgt die planten eet.)

De meeste dinosaurussen waren carnivoor: vleeseters. Zij hadden kleine voorpoten, want dat helpt bij het grijpen van prooidieren. De herbivoren (planteneters) hadden vier dezelfde poten, en leken vooral op giraffes, want zij aten simpelweg bladeren en takken die ze in hun mond namen.

Mami's diersoort (Gosti) is een deels verzonnen voorloper van de aapachtigen en spookdiertjes, die later natuurlijk apen en mensen zijn geworden.

De inslag die de dinosaurussen grotendeels liet uitsterven was waarschijnlijk een _asteroïde_. In eerste instantie noemde ik dit een komeet in het verhaal, want dat is een term die mensen beter kennen. Maar toen ik er langer over nadacht, wilde ik liever de correcte naam gebruiken en ergens uitleggen wat het verschil is.

Daarnaast is de _inslag_ niet het grootste probleem. Want dat is slechts op één kleine plek en aardbevingen zijn niet perse dodelijk. Maar de _gevolgen_ van de inslag: ineens is een deel van het ecosysteem verwoest. Kleine diersoorten passen zich makkelijk aan, giganten zoals de dino's niet. Hopelijk maakt het verhaal dit duidelijk.

Nee, konijnen leefden in het echt niet samen met de dinosaurussen. Het is een van de aanpassingen voor deze wereld, omdat konijnen het eerste waren dat de goden probeerden te maken. (Ik geef mezelf wat creatieve vrijheid hier.)

In dit tijdperk gebruikten de meeste dieren nog hun eigen taaltjes. Die hadden veel overlap, want ze gingen veel met elkaar om en komen van dezelfde diersoorten, maar zijn niet helemaal hetzelfde. Daarom praten sommige wezens in gebrekkige zinnen met elkaar (afhankelijk van vanuit wiens perspectief de scene wordt verteld).

In het echt sloeg de asteroïde in rond de Yucutan peninsula, een plek aan het water in Midden-Amerika. Maar je moet bedenken dat vroeger de continenten anders waren: ze waren vroeger één supercontinent maar zijn over tijd uit elkaar getrokken. Dat is ook waar voor Somnia. Op dit moment zjin de continenten nog aan het verschuiven en uit elkaar breken. De asteroïde slaat in helemaal aan de andere kant, maar in latere verhalen zal je zien dat deze krater zich heeft verplaatst.
