---
title: "Notities"
weight: 11
---

De diersoorten zijn specifiek gekozen omdat ze worden bedreigd door dit soort klimaatverandering (luchtvervuiling, temperatuur stijgt en wordt vastgehouden). En omdat ze klein zijn en dus een redelijke kans hebben om ongezien/als huisdier op een raket mee te gaan. (Dit verhaal werkt niet als je een kudde olifanten hebt.)

Koala betekent echt "drinkt niet". Ze slapen 20-22 uur per dag, wat hen praktisch de langste slaper van de dierenwereld maakt. Dit komt omdat hun metabolisme heel laag is: het duurt heel lang om energie vrij te maken uit eten. Ze leven van eucalyptus, maar die bladeren worden minder voedzaam als de lucht vervuilt.

Fluithazen heten "American Pika" in het Engels. (Nee, Pikachu is niet hiernaar vernoemd.) Ook zij horen in een koud (bergachtig) klimaat te leven dat steeds meer verdwijnt. Ze heten zo omdat ze een fluitend "eeeep" geluid maken naar elkaar, vaak als alarmsignaal. Zoek het maar op, die beesten zijn schattig en geweldig.

## De wapens van Kran

Dit is een ietwat creatieve interpretatie van kernwapens. Hier komt nog een eigen verhaal over.

(Op dezelfde manier verschijnt vanzelf het verhaal dat uitlegt waarom konijnen als enige nog met mensen kunnen praten. Maar hopelijk is duidelijk dat alle andere diersoorten _niet_ zomaar elkaar kunnen verstaan, zoals de koala en de pinguïn.)

In het echt zou een stagiaire (Mindy) die zoiets ontdekt niet bij zo'n vergadering zitten, noch die dieren. Maar de originele scene was te ingewikkeld en te lang (met andere ministers, protocollen, etcetera). Dus we doen alsof ze extreem in paniek waren en gehaast deze vergadering regelden.

## Over ruimtevaart

Natuurlijk is dit een versimpelde en versnelde weergave van ruimtevaart. Maar je moet dit verhaal zien alsof het honderden jaren in onze toekomst plaatsvindt. Dan hebben we misschien/hopelijk de technologie hiervoor. (Veel raketten snel klaarzetten en laten opstijgen, binnen tientallen jaren planeten bereiken, zelf een planeet leefbaar maken, etcetera.)

## Personages

* Prins: positief over mensen, standvastig (als hij iets besluit, dan doen ze dat). Heel verliefd op zijn partner Pika. Praat vaak met uitspraken over iets met hazen of fluiten.
* Pika: erg negatief over mensen, twijfelt meer over gevaren/gevolgen/plannen, geeft de voorkeur aan haar natuurlijke instinct en dingen doen die haar intuïtie aangeeft. (Weigert dingen te noemen bij de "menselijke" naam ervoor.)
* Akoa: valt steeds kort in slaap, verzamelt van alles in haar buidel, houdt vaak anderen voor de gek voor een grapje
* Pinpin: glijdt en glibbert door het leven, weet heel weinig en zegt dan ook vaak "wist ik het maar"
* Mindy: niet agressief of gemeen tegenover dieren, maar ook geen dierenvriend, gaat mee in de algemene houding van mensen tegenover dieren
* Aliber: vertrouwt volledig op technologie en zijn huis, gaat niet naar buiten, is alle instinct verloren en schiet leven dood dat hem lastig valt