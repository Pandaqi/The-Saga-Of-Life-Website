---
title: "Notities"
weight: 11
---

Dit verhaal is vrij overduidelijk geïnspireerd door de mythe van Atlantis. Ik wilde iets maken in diezelfde trant, maar _anders_ dan de vele verhalen die al zijn verteld.

Dus het is geen stad, het is de rug van een Oerschildpad. De Alasti was het volk dat _op_ deze schildpad woonde. Dat soort dingen.

Toch heeft het veel overeen met de _originele_ mythe, meer zelfs dan de meeste adaptaties.

Hieronder staat onderzoek dat ik interessant vond.

## Waar komt Atlantis vandaan?

Atlantis is een "verloren" eiland met een geavanceerde welvarende maatschappij, met de kennis om _wereldvrede_ te stichten.

Het verhaal werd voor het eerst verteld in "Plato's Dialogen" rond 330 voor Christus.

Hij zegt dat de stichters "half god half mens" waren. Ze werden al snel een grote _zeemacht_. Het bestond uit concentrische eilanden, gescheiden door grachten, maar verbonden door een kanaal dat door het midden liep. De eilanden bevatten goud, zilver, een overdaad aan grondstoffen en exotische natuur. Het centrale eiland had een geweldige hoofdstad.

Het interessante is dat, in deze verhalen, Atlantis helemáál niet zo positief wordt neergezet: ja, ze hadden technologie en rijkdom, maar ze waren moreel corrupt. Ze wilden met hun macht de wereld _veroveren_. In hun weg stonden slechts de pure Athenians die, alleen met de kracht van hun geest, Atlantis tegenhield.

Maar tegenhouden was niet genoeg.

De goden waren woedend---omdat ze deze beschaving alles hadden gegeven en zij het misbruikten en er gierig van werden---en natuurrampen opriepen om Atlantis te laten zinken.

Het verhaal was dan ook bedoeld als propaganda voor de heldhaftige mensen van Athena. 

## Kan het echt zijn?

Verder zijn er geen enkele verwijzingen te vinden. Wat vreemd is, want zo'n geweldige plek zal toch vaker moeten zijn genoemd. Plato beweerde dat Atlantis zo'n 9,000 jaar bestond voordat hij erover schreef, en dat hij dit wist vanwege priesters en dichters die het verhaal al die tijd hadden doorverteld.

Maar de legende heeft wel gebeurtenissen die erop lijken en is, mede daardoor, "geloofwaardig genoeg".

Ongeveer 3,600 jaar geleden verwoestte een vulkaanuitbarsting het eiland Santorini. Toentertijd leefde daar een van de meest geavanceerde beschavingen---de Minoans---die rond dat tijdstip uit de geschiedenis verdwenen.

## Naamgeving

Schildpadnamen beginnen allemaal met een "s". (Oerschildpadden niet, die eindigen op "hon".)

Haaien eindigen op "z" of "ez".

## Overige

De "Pilaren van Gibra" zijn een mengeling van twee feitjes. Plato beweerde dat Atlantis in de Atlantische Oceaan lag, vlakbij de "Pilaren van Hercules", waarvan men denkt dat hij de "Straat van Gibraltar" bedoelde.

Het werd beschermd door Poseidon. Zijn zoon Atlas werd koning---daar komt de naam vandaan.

Hun legers wisten uiteindelijk Afrika te veroveren tot aan Egypte, en Europa tot aan Italië.

Deze dialoog stond eerst in het verhaal, maar was uiteindelijk geen ruimte meer voor: "Temperatuur bepaalt of er een jongen of een
meisje uit het ei komt. Bij een lage temperatuur komt een mannetje, bij
een hoge en vrouwtje. Er komt een ijstijd aan---en ik ben bang dat de temperatuur zo laag wordt dat er _niks_ meer uit de eieren komt!"
