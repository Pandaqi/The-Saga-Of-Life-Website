---
title: "Outline"
weight: 12
---

## 1. Een nieuw gezicht

Ardex ontwaakt. Ontdekt de planeet: hij herkent het als "de hel", met kolkende lava, explosies, heet, nauwelijks vaste grond.

Ontdekt zijn eigen verandering, ontdekt verlies/bezit krachten. Merkt dat hij zich nogal slecht voelt: is bang dat vader iets heeft gedaan, dat ze hier iets missen waardoor ze zullen sterven.

Hij leert ons over de goden, familie, weggestuurd worden door vader. De krachten die hij vroeger had maar nu niet meer. Het idee van _Zyme_: de goden doen niks anders dan heel langzaam bijsturen en de wereld laten bloeien. 

Ardex "versnippert" naarmate hij langer op deze planeet is.

(Darus helpt hem even om de planeet stabiel te maken door een magneet in de kern te stoppen. Beetje gedoe, gaat weer slapen.)

## 2. De wijsbeer

We ontmoeten BELLA. Legt uit dat ze iets missen, vertelt haar theorie van levenskracht. Legt uit dat de goden van elkaar zijn weggeslingerd: hoe lichter je bent, hoe verder weg.

Zij leert ons over levenskracht. Waarom ze hier misschien _niet_ zomaar overleven. Benoemt dat zij ander "leven" al hebben gezien en geholpen. Maar weten dat het _kan_, is niet hetzelfde als _weten hoe je het maakt_.

## 3. In het luchtledige

We ontmoeten COSMO. Merkt dat hij alles van hun zonnestelsel kan zien---ze missen een _atmosfeer_.

Legt uit dat de zon óók lichtere stofjes verder weg slingert. Ze hebben veel ZUURSTOF, want dat is zwaar. Maar WATERSTOF moet van verdere planeten komen.

Noemt ook KOOLSTOF: kan makkelijk verbindingen aangaan met alles, is veel van in het universum. 

Darus komt in paniek terugrennen: een gigantische meteoriet staat op inslaan.

## 4. De maan en de berg

DARUS maakt bergen (de Onmogelijke Muur van Darus) als verdediging tegen de meteoriet. 

De brokstukken die daarvan afslaan, worden (door Cosmo+Darus) vervormd tot _de maan_. COSMO legt waarom dat belangrijk is, mede via zwaartekracht. Vertelt ook dat er een _soort van_ lucht rondom de planeet ontstaat, maar het is een hele dikke lucht van koolstofdioxide, die heet en verstikkend is.

Hier leren we Darus écht kennen. Realiseert dat de neerstortende stenen van planeten _verder weg_ komen. Die moeten dus waterstof hebben! Maar zijn krachten zijn té verzwakt om meer stenen aan te trekken en het water eruit te laten komen.

Ruzie Darus en Ardex versterkt, mede daardoor.

## 5. De dorre tuinen

EERIS heeft geprobeerd planten te maken. Ze kan wel dingen maken die _eruitzien_ als planten, maar ze zijn het niet ( = de dorre tuinen). Langzaam beseffen de goden dat ze hier misschien wel sterven.

Ardex accepteert dat niet. Hij vraagt iedereen na te denken hoe ze _leven_ kunnen maken. Zo komen ze op allerlei eigenschappen: moet kunnen bewegen/veranderen, kunnen verdubbelen en groeien, heeft koolstof en water nodig. Langzaam komen ze dichterbij een idee van wat _levenskracht_ zou kunnen zijn.

De korst sluit zich al. Ze moeten nu de juiste keuze maken als ze het nog willen redden. Ardex neemt controle en dwingt iedereen naar Feria te zoeken, Darus nog bozer.

## 6. De energie om door te gaan

Ze komen een "nog niet geboren" konijn tegen---FERIA had geprobeerd deze te maken, maar heeft hetzelfde probleem als Eeris. Ze maken dingen die _eruitzien_ zoals zij leven kennen, maar het leeft natuurlijk niet. Ze denken veel te groot en resultaatgericht.

Zij noemt het belang van energie, waarmee de discussie over "wat leven is" soort van "af" komt. Maar ze kunnen er niks meer mee. Ze zijn te zwak om extra energie van de zon te halen. De hete luchtstromen (soort van geisers, niet helemaal) zijn een optie, maar werken ook niet.

Darus is er helemaal klaar mee. Zijn ruzie met Ardex bereikt een hoogtepunt: de planeet breekt in stukken en lavastromen gooien ales door elkar.

## 7. De deeltjessoep

Darus is meteen vrolijk: hij heeft tektonische platen gemaakt. De korst is weer even opengebroken, waardoor inslaande stenen in de lava kunnen vallen en water maken (waterstof uit steen + zuurstof in de planeet).

Zo wordt de atmosfeer steeds lichter en minder drukkend, steeds meer zoals wij hem kennen.

Eeris ziet hoe de platen spiegels zijn van elkaar. Hoe de magma omhoog komt en precies de gekartelde/gebroken randen opvult. En dat is hun antwoord: leven begint met twee dingen die precies op elkaar passen. Breek ze uit elkaar en nieuwe deeltjes vullen de andere kanten op. Zo verdubbel je jezelf.

Ze gebruiken de hete luchtstromen ... en het lukt. Een paar deeltjes verdubbelen. Het versnipperen stopt, voor het eerst voelen ze zich weer beter, krachten komen terug. Ze maken DNA!

Maar als de stroom stopt, is alles weer weg. Ze moeten dit de hele tijd kunnen doen. Bella realiseert dat ze de deeltjes daarvoor in _water_ moeten leggen.

Ze zoeken Gulvi. Licht wezen, dus moet verder weg zijn geslingerd, is misschien zelf naar het koudere noorden gegaan. (Cosmo vliegt de andere kant op, voor zover dat gaat.)

Ze vinden GULVI loeiheet, uitgedroogd, en op sterven na dood.

## 8. Het hemelpaleis

Ardex realiseert langzaam dat dit misschien het einde is. En dat zijn familie altijd het belangrijkste was. Dus hij begint het hemelpaleis gehaast na te bouwen voor hen.

HANAH bezoekt hem. Legt uit dat zij het prima redt. Dat ze niet _wil_ helpen, maar het moet als ze willen overleven. Ze vertelt dat ze rustig aan moeten doen. Niet proberen meteen het hele leven te stichten zoals zij het kennen. 

Ze zegt dat het niet zijn schuld is dat ze zijn verbannen. Het is haar schuld. 

En ze gaat weg. Net zoals een last van Ardex' schouders valt.

Ardex begint opnieuw. Maar deze keer bouwt hij het hemelpaleis stapje voor stapje, in kleine stukjes, zonder haast. En hij zegt tegen Cosmo (die hem vindt) om dezelfde boodschap naar de rest te brengen.

## 9. De belangrijkste druppel

Ze brengen Gulvi naar het hoogste punt en gooien hem de lucht in. Daar weet hij de zwevende waterstof af te koelen en te veranderen in de eerste _regen_ op deze planeet, en al snel de _Eerste Zee_. Hij verdwijnt (vrolijk en een tikkeltje naïef) om meteen allemaal extra rivieren te maken.

Eeris en Feria gooien hun "DNA" in het water. En inderdaad, nu kan het door de deeltjessoep drijven, nu kan het de hele tijd nieuwe stukjes vinden om mee te verbinden (ook vanwege de hete luchtstromen onder water). Maar het gaat nog steeds té langzaam.

Dus ze besluiten dat ze het _omgekeerde_ van _Zyme_ moeten hebben: Enzyme. Hun krachten gebruiken om het leven juist extreem te versnellen.

Het lukt. Het splitsen en verdubbelen gaat ineens heel rap. Zo snel dat de deeltjes de zee volbouwen en als tapijt over het land kruipen.

Totdat zandwezens erdoorheen scheuren om het op te breken, en de goden in slaap laten vallen. Ze hebben levenskracht, ze hebben het geheim ontdekt, maar ze moeten niet te snel gaan.

## 10. Epiloog

Hanah maakt nogmaals duidelijk dat ze niet komt en dat ze rustig aan moeten doen. De rest gaat (zonder haar) naar het hemelpaleis. Een prachtige trap (met daarnaast een glijbaan voor Gulvi), naar een troonzaal met een unieke passende troon voor elke god.

Ze blijven een beetje moe en hongerig, maar hun krachten komen terug en ze kunnen hier nu leven. Darus maakt naar hartelust diamanten (en delen van het hemelpaleis). De rest bouwt dingen die eruitzien als bomen/dieren en hoopt dat ze het _ooit_ kunnen veranderen in echt leven.

Bella wordt de "leider" van de goden. De planeet koelt af. De grond is hard. Ze hebben oceanen. Er is geen zuurstof in de lucht, maar dat is nu niet zo nodig.

De goden bouwen graag mee met het hemelpaleis, maar ze willen ook hun eigen troon _in_ de wereld. (In ieder geval de Groene Zusjes hebben die wens heel sterk.)

Bella verdeelt rollen:
* Ardex is handhaver. Zorgt voor orde, voorkomt conflict, is hun verediging
* Cosmo is boodschapper. (Stelt voor de atmosfeer lagen te geven waardoor leven niet kan ontsnappen.)
* Darus bewaakt de gebergtes, maar is ook voor de plezier en de bedrijvigheid. (Stel voor de grap voor om wezens later te vertellen dat de wereld plat is.)

(In zekere zin bouwen ze allerlei grenzen, omdat ze zo bang zijn dat het leven hen weer verlaat. De oceanen, de bergen, de luchtlagen, de mysterieuze kracht die je tegenhoudt als je naar het zuiden wilt.)

Ze besluiten hier te blijven. En deze wereld meer leven te geven dan waar dan ook.