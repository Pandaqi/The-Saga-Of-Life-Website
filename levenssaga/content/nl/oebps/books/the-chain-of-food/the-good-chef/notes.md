---
title: "Notities"
weight: 11
---

Dit verhaal is een van de eerste die ik had gepland toen ik de tijdlijn van de Levenssaga maakte. De titel vond ik al leuk. Het idee dat er een of andere kokkin door Somnia reist, met een magische receptenboek, en brood bakt voor iedereen vond ik nog leuker.

Ook probeer ik elke cyclus één of twee "reisverhalen" te hebben. Niet perse met een reiziger in de hoofdrol, maar dat het verhaal op allerlei verschillende plekken komt (of naar één plek toewerkt). Zo kan ik namelijk veel over de geografie van Somnia vertellen of onthullen. 

(Vandaar, als je naar de informatie onder dit verhaal gaat, zie je een hele lange lijst plekken en gebieden die worden genoemd.)

Het verhaal is daardoor niet echt gebaseerd op iets uit onze geschiedenis. Het zet vooral de volgende stap in de "Keten van Voedsel". Men haalt inmiddels het meeste eten uit planten die ze groeien. Door eeuwenlang alleen de beste zaadjes te selecteren, hebben we nu planten die méér voedsel opleveren (en minder snel ziek worden of kapot gaan). Ook heeft men ontdekt hoe je de natuur kan aanpassen om de grond vruchtbaarder te maken. Dingen zoals _brood_ en complexe recepten zijn nu uitgevonden.

Dus de notities zijn deze keer vrij kort :)

## Waarop het is gebaseerd

Het enige "waargebeurde" aspect is de uitleg van fotosynthese. Ik wilde eerste één verhaal doen dat helemaal hierover ging, en er verder niet over beginnen. Maar het is té belangrijk daarvoor. Fotosynthese _is_ een soort magisch proces dat het leven op aarde mogelijk maakt! Als planten niet uit zonlicht en water---dingen die nogal beschikbaar zijn---eten zouden maken, waren wij er zeker niet geweest. Dus ik heb gekozen om dit regelmatig (kort) terug te laten komen in verschillende verhalen.

Daarnaast zijn de "Innica" natuurlijk mijn versie van de "Inca's". Zij praatten inderdaad over "brood uit de lucht" (iets dat ze uitvonden ongeveer rond dit tijdperk, want toen bestonden ze). Zij ontdekten hoe je planten kon laten groeien op grond die daarvoor compleet onvruchtbaar was. Namelijk, door de stofjes uit vogelpoep te gebruiken. (Dit idee gaat verder in ene later verhaal ...)

En de Karma die Chef een paar keer noemt, komt uit zowel het Boeddhisme als het Hinduïsme. Zodra de Levenssaga een cyclus heeft op het continent waar Schola ligt, zullen er meer verhalen vanuit die hoek komen.


## Personages

* **Chef** (Chimpanzee): denkt heel erg in geuren en smaken. Wil steeds verhalen vertellen over alle plekken waar ze is geweest of recepten die je moet proberen. Heeft een héél sterk idee van dat ze _iedereen_ moet helpen, met zowel goede als slechte kanten.
* **Minneka** (Woestijnvos): is serieus en snel boos of gehaast. Praat enigszins deftig en houdt zich wat koninklijk. Zegt vaak "laat me raden" of "sorry, dat was ongepast". Ze is een halfgodin die afstamt van Feria, maar heeft haar speciale stukje magie nooit ontdekt.
* **Perzwa** (Navelzwijn / Pekari): jong, bruinzwarte vacht, piepkleine slagtanden. Zegt vaak "Poeh". Heeft een voorliefde voor dingen stelen, en dan vooral planten. Is een goede oplichter die vrolijk/onschuldig/geïnteresseerd kan spelen.
* **Sulliwe** (Leeuwenkoning): de laatste leeuw in de koninklijke familie. Anniwe is "verdwenen", de rest gestorven, en hij wordt al oud.

<!--- 
@TODO: misschien iets meer over de verschillende lagen van het regenwoud? Over hoe de lagere planten daardoor geen zonlicht krijgen?

BRONNEN:
* https://www.dierenfun.com/woestijndieren-20-dieren-aangepast-aan-de-barre-omstandigheden-van-de-woestijn/
* https://natuurwijzer.naturalis.nl/leerobjecten/de-etages-van-het-regenwoud

--->