---
title: "Outline"
weight: 12
---

## 1. De Eilanden van Vogelpoep

Een groot deel van de grond is onvruchtbaar en kan geen planten groeien. Daarom zijn ze bij Elwar (~Amerika) om guaan te verzamelen, van witte eilanden die plots verschijnen.

We leren Pin en Dannis kennen, vechtend voor de Godelieven. Ze vergaan van de honger, zoals iedereen, en gaan op missie om te leren hoe ze de eilanden misschien kunnen _voorspellen_.

Onderweg zien ze hoe een grote zwerm vogels eerst langskomt, waarna het eiland ontstaat. Ze denken dat zij dus de eilanden _maken_.

Dan ontdekken ze een nieuw eiland, maar de Vrijdieven (de vijand) is er ook al om hem te claimen.

## 2. Stikstof

Bitz is als scheikundige meegenomen naar het front (van de Vrijdieven) om die guaan om te zetten in mest. Maar door een zeeblokkade (van Casbrita) komt niks daarvan meer binnen. Ze zitten zonder eten én zonder munitie om zich te verdedigen.

Bitz wordt constant weggezet omdat hij maar een Juraad is, maar een wetenschapper. Zijn vrouw wil hem weghebben van de oorlog.

Bitz zet alles op alles om te ontdekken hoe hij zelf, uit de lucht, de belangrijkste stofjes kan pakken (stikstof + waterstof => ammoniak).

Het lukt.

## 3. Eerste Eilandzoeker

Dannis en Pin vluchten en komen terug. Dannis wil geheim verklappen, Pin zegt dat hij het moet achterhouden om zo een hogere positie te krijgen.

Ze krijgen een schip (van de Apenheer) en mogen zelf die eilanden gaan zoeken.

Ze ontdekken dat niet alle vogels het doen: alleen de adelaars, die nog steeds de Windvlaagvleugel zouden hebben. (De vogels houden zich in het algemeen _overal_ buiten. Als ergens problemen komen ... vliegen ze weg.)

Ze volgen de adelaars en vinden inderdaad steeds meer eilanden. De tegenstander komt niet eens meer opdagen. Dannis is blij, Pin vindt het verdacht, en de Apenheer beloont hen steeds meer voor hun daden.

## 4. Nieuw doel

Bitz laat zijn proces zien aan de commandant. Die is onder de indruk en regelt dat er _machines_ worden gemaakt om dit razendsnel te doen.

Bitz' vrouw (Bilara) is woedend en probeert hem opnieuw te overtuigen om de uitvinding stil te houden en niet te (laten) gebruiken voor oorlog.

Bitz doet een halve poging terug te krabbelen. Als ze weer worden aangevallen, besluit hij toch door te gaan en zijn uitvinding ook te gebruiken om nitraat te maken (munitie voor wapens; ammoniak + zuurstof).

Bilara probeert het een laatste keer, maar wordt compleet genegeerd. Bitz geniet van de waardering en bedenkt iets nieuws: met deze stofjes kan hij een giftig gas maken dat de oorlog moet winnen. De commandant staat helemaal achter hem.

## 5. Nooit meer honger

Dannis en Pin gaan zo lekker dat ze Eerste Eilandzoeker worden. Ze gaan steeds dieper het gebied van de vijand (Vrijdieven) in, maar de eilanden blijven onbewaakt, en ze kunnen meer guaan pakken dan ooit.

De Apenheer stuurt hen alle hulp die ze nodig hebben. Met een flink leger achter zich, gaan ze nóg dieper vijandelijk gebied in.

Daar vinden ze weer een eiland---maar deze keer staat de vijand hen op te wachten. Een flink gevecht begint, waarbij Dannis specifiek wordt uitgezocht en gevangen. (Dannis is duidelijk geen soldaat en heeft moeite met het vechten.)

## 6. Mosterdgas

Bitz is bijna de belangrijkste persoon van het kamp, en heeft het gas ontwikkeld. Bilara probeert het van hem te stelen.

Bitz is niet meer voor rede vatbaar. Bilara kan niet geloven wat hij doet en rent huilend weg.

De adelaars staan nog steeds aan de kant van de Vrijdieven. Bitz is ervan overtuigd dat zij de wereld hebben gered de afgelopen honderd jaar, met hun _guaan_, terwijl Dannis het hele zooitje haat.

De commandant lijkt dolblij om Bitz te zien. Ze bespreken dat ze nu bergen nitraat maken en opslaan in het pakhuis in de buurt.

Hij besluit het gas te testen op Dannis. Vlak voordat het lukt, stormt Pin binnen (samen met de papagaai) om hem te redden. Ze ontsnappen, maar _Pin_ wordt geraakt door het gas en ondergaat de pijnlijke gevolgen.

Pin heeft pijn, maar overleeft het.

Het pakhuis in de buurt explodeert en gooit het kamp in vuur en vlam.

## 7. De explosie

Dannis probeert te ontsnappen, met een Pin die half bewusteloos is en niet meewerkt. Ze krijgen een auto. Andere Vrijdieven liften mee op de auto.

Dannis wil iedereen redden en wegkomen. Pin is weer kwaad en vindt dat hij moet stoppen de vijand te helpen.

Na een korte "ruzie", besluiten ze via het laboratorium te gaan. Pin en Dannis zien allebei een kans om het werk van Bitz te stelen.

Ze vinden Bilara voor het pakhuis. Ze willen haar redden ... maar ze loopt zelf het vuur in en sterft.

Dannis pakt het geheim van kunstmest. We weten niet wat Pin pakt. Via een uitgang achterin komen ze weg.

De papagaai is overduidelijk Widaro (van kapitein Pi). Hij heeft gehoord dat de Vrijdieven inderdaad nog steeds Hemelvoorwerpen verzamelen en de Magie van Langleven willen stoppen. (Waardoor dieren, tot nog toe, duizenden jaren oud werden en dus ... lang leefden.)

Ze proberen het kamp van de Godelieven te bereiken. Want zij willen morgen aanvallen, maar de Vrijdieven willen dan het gas gebruiken.

## 8. Bilara's Brief

Bitz zit vlakbij het front en maakt razendsnel het gas. Soldaten brengen hem het nieuws van Bilara's dood---hij stuurt ze kwaad weg, maar eentje blijft. Hij probeert hem nog te overtuigen, en Bitz wankelt heel even, maar gaat dan toch door.

Die ene soldaat was helemaal geen soldaat. Het is Didrik die nog probeerde het verloop van de geschiedenis te veranderen, maar het gaat niet.

De dag erna doen ze alsof het een normale slag wordt. Maar de Vrijdieven doen niks en blijven zitten: ze laten alleen een ongelofelijke hoeveelheid gas los.

## 9. Stikstof

Het is een chaos. Dannis en Pin bevinden zich middenin de mist en de soldaten van de Godelieven die schreeuwen van de pijn en neervallen. Ze proberen elkaar te redden, ze proberen het te stoppen, maar niks werkt. Zeker als de adelaars komen en met hun Windvlaagvleugel de lucht verder aanwakkeren.

Ze overleven het, maar zijn zwaargewond. De Zingende Bloemen van Eeris zingen een klaagzang, totdat zij ook geen lucht meer krijgen. Het slagveld licht bezaaid met dierenlichamen.

De oorlog zou nooit meer hetzelfde zijn.

## 10. Epiloog

Dannis en Pin worden "eervol ontslagen". Dannis heeft het geheim van kunstmest doorgegeven, Pin doet alsof hij notities over een _gasmasker_ heeft gevonden in het lab. Hij besluit de formule voor het gas niet te geven, zelfs niet aan zijn eigen Godelieven.

Ze willen allebei naar huis. Ze gaan naar huis, waar nu genoeg eten moet zijn.

_Bitz_ komt aan bij de uitreiking van de Knobbelprijzen. Maar niemand anders is komen opdagen, en de aap die het uitreikt weigert zijn hand te schudden. Hij heeft zijn droom bereikt---en het voelt letterlijk leeg.

Hij gaat nog harder werken. Hij vindt een pesticide om de nieuwe planten te beschermen (Sikkel-B). Hij probeert tevergeefs goudstukken uit zeewater te halen.

Bang dat hij wordt vervolgd voor zijn oorlogsmisdaden, reist hij naar een ver land, en sterft onderweg aan een hartaanval.